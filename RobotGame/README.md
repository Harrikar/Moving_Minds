
# Robot
Το ρομπότ για το Robot Game είναι ένα αρκετά απλό μοντέλο, με έναν μεσαίο κινητήρα στο μπροστινό και έναν στο πίσω μέρος του. Δύο αισθητήρες χρώματος επιτρέπουν στο ρομπότ να ακολουθεί γραμμές και να στοιχίζει κάθετα σε αυτές, για να προσανατολίζεται στην πίστα. Διαφορετικά εξαρτήματα μπορούν εύκολα να προστεθούν σε κάθε μεσαίο κινητήρα, για να μπορεί το ρομπότ να εκτελεί πολλές διαφορετικές αποστολές.

## Κατασκευή
Όπως φαίνεται στις παρακάτω φωτογραφίες, μπροστά από κάθε κινητήρα υπάρχουν μόνιμα οι μπλε σύνδεσμοι, για να μπορούμε να συνδέσουμε διαφορετικούς μηχανισμούς, ανάλογα με τις αποστολές που προσπαθούμε. Ένα μικρό, αλλά σημαντικό πρόβλημα, είναι ότι μετά από πολλές δοκιμές, η επιφάνεια των συνδέσμων επηρεάζεται, με συνέπεια να μην είναι πάντα σταθερές οι συνδέσεις, ειδικά όταν ένας μηχανισμός πρέπει να σηκώσει μεγάλο βάρος. Το πρόβλημα αντιμετωπίζεται με την τακτική αλλαγή των συνδέσμων. 
![blue pins]()
Οι δύο αισθητήρες χρώματος στο κάτω μέρος, δίνουν τη δυνατότητα στο ρομπότ να ακολουθεί γραμμές είτε από την δεξιά είτε από την αριστερή πλευρά του και επιπλέον, χρησιμοποιούνται για να στοιχίζει το ρομπότ σε μία μαύρη γραμμή, κάθετα προς την κατεύθυνση της κίνησης.
![color sensors]()

## Στρατηγική
Ο βασικός στόχος του ρομπότ είναι μέσα στα 2,5 λεπτά να καταφέρει να συγκεντρώσει 500 πόντους. Αυτό το καταφέρνει με τρεις προσπάθειες, όπου σε κάθε μία από αυτές χρησιμοποιούνται και διαφορετικοί μηχανισμοί, που αλλάζουν με τον τρόπο που περιγράφουμε παραπάνω. Ακολουθεί η περιγραφή τω τριών προσπαθειών:

### RUN 1
Στο πρώτο Run, που το ονομάσαμε σκούπα, το ρομπότ κάνει έναν κύκλο όλη την  πίστα, και στο πέρασμά του βγάζει όσες αποστολές μπορεί. Το πλεονέκτημα σε αυτό το RUN είναι ότι το ρομπότ συνολικά μαζεύει μέχρι και 190 βαθμούς και επιπλέον, κουβαλάει και τα χρωματιστά containers που θα μεταφέρουμε στη συνέχεια.
![RUN1](https://github.com/Harrikar/Moving_Minds/blob/main/Assets/run1_v2.jpg)
### RUN 2
Στο 2ο RUN το ρομπότ κάνει μία πολύ μικρή διαδρομή, για να καλύψει έναν χώρο από όπου δεν περνάει ούτε πριν ούτε μετά και επιπλέον να μεταφέρει πίσω στην αφετηρία το φορτηγό που θα πρέπει να το φορτώσουμε και να το στείλουμε πάλι στη θέση του. Το πλεονέκτημα σε αυτό το run είναι ότι έχει πολύ μικρό ρίσκο να αποτύχει. 
![RUN2](https://github.com/Harrikar/Moving_Minds/blob/main/Assets/run2.jpg)
### RUN 3
Στο τελευταίο run, το ρομπότ  μεταφέρει οτιδήποτε έχει συλλέξει από πριν καθώς και τα περισσότερα αντικείμενα που είναι στην αφετηρία για μεταφορά. Η επιτυχία μας στο Robot Game εξαρτάται από το πόσο γρήγοροι θα είμαστε στην προετοιμασία αυτού του RUN!
![RUN3](https://github.com/Harrikar/Moving_Minds/blob/main/Assets/run3.jpg)

## Πρόγραμμα
Το πρόγραμμα που ελέγχει το ρομπότ, είναι γραμμένο με τη γλώσσα προγραμματισμού Micropython, με αξιοποίηση της πλατφόρμας [pybricks](https://pybricks.com/ev3-micropython/). Έχει αναπτυχθεί σε 4 διαφορετικά modules, ως εξής:
### PID.py
Όπως φαίνεται και στα σχόλια του αρχείου, δημιουργός του module είναι η Ivmech Mechatronics Ltd. Υλοποιεί έναν απλό PID ελεγκτή σε Python, τον οποίο και χρησιμοποιούμε για τον έλεγχο του ρομπότ, όταν αυτό ακολουθεί γραμμές ή στοιχίζει σε μία κάθετη προς την κίνηση γραμμή. Το module αυτό χρησιμοποιείται μέσα στην υλοποίηση της κλάσης Robot.
### robot.py
Στο module αυτό αναπτύσσεται η κλάση Robot. Ουσιαστικά η κλάση Robot υποστηρίζει όλες τις ιδιότητες και τις μεθόδους που χρειάζεται το ρομπότ μας, για να εκτελέσει όλες τις λειτουργίες, όπως κίνηση μπρος-πίσω, στροφές, ακολουθία γραμμών, στοίχιση, έλεγχος βραχίονων κλπ.
### fll.py
Υποστηρίζει το μενού που ελέγχει τη ροή του προγράμματος. Προσφέρει τη δυνατότητα να μπορεί ο παίχτης να επιλέξει το run που επιθυμεί, να μεταβεί στο επόμενο ή το προηγούμενο κλπ. Επίσης, στο module αυτό υλοποιούνται και τα τρία runs που αναπτύχθηκαν για την αντιμετώπιση των αποστολών.
### main.py
Το αρχείο στο οποίο γίνονται οι αρχικοποιήσεις και καλείται το βασικό πρόγραμμα.
